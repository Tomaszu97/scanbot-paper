\chapter{Projekt}
\section{Oprogramowanie PC}
W niniejszym rozdziale opisana zostanie implementacja aplikacji komputerowej do sterowania platformą, jak również środowisko w którym pracuje. Część elementów stosowana była zamiennie podczas przebiegu projektu - powody zmian oraz przebieg doświadczeń dokładnie opisuje rozdział \ref{sec:evaluation}. Pełne repozytorium z kodem źródłowym aplikacji sterującej, jak również opisanego w rozdziale \ref{sec:firmware} kodu samego robota dostępne jest publicznie w serwisie \emph{github.com} \cite{scanbot-repo}.

\label{sec:pc-software}
\subsection{Struktura oprogramowania}

Robot wykonuje polecenia zadane przez aplikację sterującą oraz odpowiada na zapytania o dane. Aplikacja w ostatecznej wersji została zaimplementowana jako moduł platformy ROS\cite{ros} na systemie operacyjnym opartym o GNU/Linux. Po jej uruchomieniu ukazują się dwa okna - jedno jest oknem głównym do kontroli pojazdu, widoczne na rysunku \ref{fig:app-main-window}. Jego interfejs został stworzony w środowisku \emph{Qt5} dla języka Python \cite{qtforpython}. Drugie to okno programu RViz w którym widoczny jest podgląd pozycji robota oraz mapy którą sporządza ukazane na rysunku \ref{fig:rviz-window}.

\subsubsection{Okno główne programu}
\begin{figure}[ht]
	\centering
		\includegraphics[width=1\linewidth]{rys/main-app-view-3.PNG}
	\caption{Okno główne aplikacji sterującej}
	\label{fig:app-main-window}
\end{figure}

Okno główne zostało podzielone na segmenty oraz zakładki w celu odseparowania poszczególnych funkcjonalności. Opis poszczególnych sekcji:

Sekcja \emph{CONNECTION} dotyczy połączenia portu szeregowego i zawiera elementy takie jak:
\begin{itemize}
    \item Lista rozwijana do wyboru portu szeregowego do którego wpięty jest konwerter USB-UART
    \item Przycisk \emph{refresh} odświeża listę
    \item Przycisk \emph{connect} inicjuje połączenie
    \item Ikona statusu połączenia - krzyżyk oznacza jego brak, zegarek oznacza oczekiwanie a symbol fajki oznacza zainicjowane połączenie
\end{itemize}

Sekcja \emph{RAW CONTROL} zawiera kontrolki sterujące robotem. Przytrzymanie każdego z przycisków odpowiada ruchowi robota w przód i w tył (kolejno strzałki w górę i w dół) lub obrotowi w lewo i w prawo (strzałki w lewo i w prawo). Po puszczeniu przycisku platforma zatrzymuje się bez zwłoki. Suwak służy do ustawiania pozycji wieżyczki pomiarowej, jest wyskalowany w stopniach.
\\

Sekcja \emph{ODOMETRIC CONTROL} służy do jazdy odometrycznej, tj. poruszając się za pomocą tych kontrolek uwzględniany jest przejechana trasa. Analogicznie jak w poprzedniej sekcji poruszanie kontrolowane jest przez strzałki, aczkolwiek tutaj nie należy ich przytrzymywać a jedynie krótko kliknąć. Po kliknięciu zostanie pokonany pewien dystans po którym robot się zatrzyma. Dystans do przejechania (krok) ustawiany jest za pomocą suwaka \emph{drive step} a wartość przez niego reprezentowana jest podana w centymetrach. Aby ustawić krok obrotu należy skorzystać z suwaka \emph{rotate step}. Przycisk \emph{ROTATE TO} służy do obracania robota na wyznaczony azymut, którego wartość wcześniej należy ustawić suwakiem znajdującym się obok niego. (Uwaga! Pojęcie azymutu w tym dokumencie oznacza kąt skierowania robota liczony od azymtu geograficznego 90°, przeciwnie do ruchu wskazówek zegara, czyli tak jak matematycznie reprezentowany jest kąt).
\\

Sekcja \emph{CONSOLE} pozwala na ręczne sterowanie robotem za pośrednictwem komend. Tutaj należy zaznaczyć że wszysktie funkcje sterujące oferowane przez program korzystają z tych komend odpowiednio je formułując i wysyłając do jednostki mobilnej. Pole tekstowe podpisane \emph{command line} służy do wprowadzania komendy, która jest wysyłana po kliknięciu przycisku \emph{SEND}.
Owa komenda pojawi się wtedy w polu tekstowym poniżej oznaczonym \emph{output}. Przycisk \emph{CLEAR BUFFER} wyczyści okno podglądu wraz z buforem nadawczym i odbiorczym, co przydaje się przy (na szczęście bardzo rzadkich) problemach z zerwaną komunikacją lub utratą synchronizacji sekwencji przesyłanych komend i odpowiedzi.
\\

Sekcja \emph{BASIC FUNCTIONS} posiada kolekcję przycisków wykonujących podstawowe funkcje robota niezwiązane z poruszaniem.
\begin{itemize}
    \item \emph{BEEP} powoduje wydanie 3 krótkich dźwięków przez robota
    \item \emph{PRINT DUCK} rysuje małą kaczkę na ekranie
    \item \emph{GET\_DISTANCE} mierzy i zwraca odległość od robota do przeszkody na którą aktualnie wycelowana jest wieżyczka
    \item \emph{GET\_AZIMUTH} mierzy i zwraca azymut w którym skierowany jest robot
    \item \emph{GET\_MAG} zwraca surowe dane z magnetometru (osie X i Y)
    \item \emph{GET\_MAG\_CAL} zwraca dane kalibracji magnetometru
    \item \emph{SCAN} skanuje otoczenie (obraca wieżyczkę i dokonuje serii 180 pomiarów odległości), po czym zwraca zmierzone wartości
    \item \emph{KILL} odłącza sygnał sterujący od serwomechanizmów
\end{itemize}

Sekcja \emph{EXTENDED FUNCTIONS} pozwala na wykonywanie bardziej złożonych zadań
\begin{itemize}
    \item \emph{AUTO DRIVE} załącza algorytm autonomiczej jazdy robota
    \item \emph{GET\_AZIMUTH USING KALMAN} wykonuje serię pomiarów i za pomocą prostej implementacji filtru Kalmana\cite{Kedzierski2016} zwraca przefiltrowany wynik reprezentujący azymut w którym robot jest skierowany
\end{itemize}

Zakładka \emph{map} (rysunek \ref{fig:main-app-map-section}) zawiera wykres który przedstawia mapę zmierzonych punktów. Autor zdecydował o porzuceniu pomysłu z wykorzystaniem środowiska \emph{Processing} ze względu na konieczność ewaluacji całego programu w tym środowisku. Przycisk \emph{CLEAR DATA} służy do czyszczenia całego wykresu. W ostatecznej wersji, zamiast rysowania mapy w tej zakładce, wyświetlana jest ona w programie RViz opisanym w dalszej części dokumentu. Wykres wyskalowany jest w centymetrach.
\begin{figure}[ht]
	\centering
		\includegraphics[width=0.8\linewidth]{rys/main-app-view-map.PNG}
	\caption{Zakładka \emph{map}}
	\label{fig:main-app-map-section}
\end{figure}

Zakładka \emph{raw output} (rysunek \ref{fig:main-app-raw-output-section}) zawiera pełnowymiarowy podgląd na historię wysyłanych i odbieranych danych. Jest większą wersją okienka \emph{output} sekcji \emph{CONSOLE}.
\begin{figure}[ht]
	\centering
		\includegraphics[width=0.8\linewidth]{rys/main-app-view-raw-output.PNG}
	\caption{Zakładka \emph{raw output}}
	\label{fig:main-app-raw-output-section}
\end{figure}

Zakładka \emph{magnetometer calibration} (rysunek \ref{fig:main-app-mag-section}) zawiera zestaw elementów wykorzystywanych do kalibracji magnetometru. Informacje o stosowanych metodach i przebiegu kalibracji znajdują się w rozdziale \ref{sec:odometry}.
\begin{figure}[ht]
	\centering
		\includegraphics[width=0.8\linewidth]{rys/main-app-view-magnetom.PNG}
	\caption{Zakładka \emph{magnetometer calibration}}
	\label{fig:main-app-mag-section}
\end{figure}


\subsubsection{Program RViz}
\begin{figure}[ht]
	\centering
		\includegraphics[width=1\linewidth]{rys/main-app-view-4.PNG}
	\caption{Okno programu RViz}
	\label{fig:rviz-window}
\end{figure}

Z okna głównego programu RViz należy zwrócić uwagę jedynie na podgląd układu współrzędnych po prawej stronie okna. Wszystkie parametry są ustawiane automatycznie wraz ze startem aplikacji, nie ma potrzeby żadnej ręcznej konfiguracji. Więcej informacji o tym programie dostępne jest na stronie internetowej \cite{rviz}.
Podczas pracy programu aktualna pozycja robota jest reprezentowana jako obiekt z etykietą \emph{base\_link} - podczas jazdy jego pozycja jest aktualizowana względem etykiety \emph{odom}. Na początku wszystkie układy współrzędnych są w pozycji zerowej. Wykres posiada siatkę wyskalowaną w metrach.

\subsubsection{Środowisko sterujące}
\label{sec:ros-env}
\begin{figure}[ht]
	\centering
		\includegraphics[width=1\linewidth]{rys/pc-application-infrastructure.pdf}
	\caption{Struktura środowiska ROS}
	\label{fig:pc-app-ros-infrastructure}
\end{figure}

Aplikacja komputerowa po uruchomieniu w środowisku ROS widoczna jest jako jeden z węzłów (node). W celu sporządzania mapy komunikuje się z innymi węzłami za pośrednictwem tematów (topics).
Na rysunku \ref{fig:pc-app-ros-infrastructure} ukazany jest schemat komunikacji poszczególnych węzłów.
Wykorzystywane są trzy tematy:
\begin{itemize}
    \item \emph{tf} jest tematem na którym publikowane są wszelkie translacje, czyli zależności między układami odniesienia
    \item \emph{scan} - tutaj publikowane są wyniki pomiarów odległości po wykonaniu skanu przez robota
    \item \emph{map} - na tym temacie pojawiają się dane reprezentujące mapę, wygenerowane przez algorytm \emph{gmapping}\cite{Grisetti2005}\cite{gmapping-website}\cite{gmapping-ros}
\end{itemize}

Ramki (frames), czyli w terminologii stosowanej w ROS układy odniesienia, a konkretnie ich względna pozycja są reprezentowane za pomocą wektorów zawierających dane o przesunięciu jak i obrocie. Więcej informacji na temat szczegółowego działania ramek można zasięgnąć na stronie internetowej ROS'a\cite{ros}. W niniejszym projekcie wykorzystywane są 4 ramki:
\begin{itemize}
    \item \emph{map} to główny układ odniesienia względem którego rysowana jest mapa
    \item \emph{odom} jest punktem odniesienia względem którego działa algorytm nawigacji zliczeniowej
    \item \emph{base\_link} odnosi się do bazy pojazdu, tj. środka względem którego się obraca podczas zakręcania
    \item \emph{base\_laser} to pozycja sensora skanującego
\end{itemize}
Wsyzstkie translacje między ramkami publikowane są na temacie \emph{tf}.

Węzeł \emph{laser\_static\_pod\_broadcaster} cyklicznie publikuje informację o położeniu modułu skanującego względem bazy robota. Jako że znajduje się ona bezpośrednio nad środkiem obrotu platformy, a sporządzana mapa jest dwuwymiarowa, jest to wektor zerowy.

Węzeł \emph{scanbot\_communicator} publikuje swoją pozycję na temacie \emph{tf} oraz podczas wykonywania skanu na kanale \emph{scan}.

Węzeł \emph{slam\_gmapping} subskrybuje kanały \emph{tf} i \emph{scan}. Na ich podstawie odpowiednio filtrując punkty uzyskane z pomiarów i dopasowując je do poprzednich algorytm tworzy mapę przeszkód widzianych przez robota.

Węzeł \emph{rviz} reprezentuje program RViz i subskrybuje dwa tematy - \emph{tf} oraz \emph{map}. Pozycje układów odniesienia reprezentowane są prze trójkolorowe trójwymiarowe obiekty, gdzie każdy z kolorów odpowiada jednej z osi (czerwony, zielony, niebieski odpowiadają kolejno osiom X, Y oraz Z). Ich położenie jest znane dzięki subskrypcji pierwszego z wymienionych tematów. Za pomocą danych przychodzących z drugiego z nich, program rysuje mapę pomieszczenia.


\subsubsection{Struktura aplikacji sterującej}
\begin{figure}[ht]
	\centering
		\includegraphics[width=1.1\linewidth]{rys/ScanBot-PC-UML.PNG}
	\caption{Diagram UML struktury klas aplikacji sterującej}
	\label{fig:uml-class-diagram}
\end{figure}

W tej sekcji przedstawiony zostanie zarys najbardziej znaczących klas aplikacji sterującej. Jako że sama jej budowa nie jest kluczowym aspektem niniejszej pracy, dlatego po szczegółowe informacje dotyczące jej funkcjonowania autor odsyła do kodu źródłowego znajdującego się w dodatku A.

Na diagramie \ref{fig:uml-class-diagram} ukazano klasy głównego programu, z których najważniejsze zostaną omówione w tej sekcji. Głównym obiektem jest tutaj okno, instancja klasy \emph{MainWindow}. Tutaj obsłużone jest kreowanie interfejsu graficznego, czyli ustawienie przycisków, pól tekstowych i innych elementów w odpowiednich miejscach, nadanie im identyfikatorów, ustawienie ciągów tekstowych, suwaków i innych elementów graficznych. Również akcje towarzyszące kliknięciom przycisków i przesuwaniu suwaków są tutaj przypisywane do odpowiednich funkcji. Funkcje te dla lepszej organizacji oraz czytelności zostały przeniesione do innych klas zorientowanych wokół konkretnych segmentów pracy aplikacji. Obiekty tych klas dostępne są poprzez zmienne wewnątrz głównej klasy.
\\

Klasa \emph{MagCalPlot} obsługuje szereg funkcji związanych z kalibracją magnetometru \ref{sec:mag_cal}. Zawiera przyciski uruchamiające funkcje związane z:
\begin{itemize}
    \item Czyszczeniem wykresu
    \item Rysowaniem zmierzonych danych w postaci punktów na wykresie
    \item Automatycznym pomiarem surowych danych z magnetometru
    \item Ręcznym pomiarem surowych danych z magnetometru
    \item Korekcją błędu \emph{hard iron} \cite{hard-iron} \cite{hard-soft-iron}
    \item Korekcją błędu \emph{soft iron} \cite{hard-soft-iron}
    \item Wysyłaniem danych kalibracyjnych do robota
\end{itemize}

Klasa \emph{PolePlots} obsługuje rysowanie punktów oraz czyszczenie wykresu zakładki \emph{map}. Przechowuje również dane o kolorach punktów jakie są na nim rysowane.

Klasa \emph{Robot} odzwierciedla surowy interfejs robota \label{sec:firmware}, dodając warstwę abstrakcji na surowe komendy wydawane mobilnej platformie i rozszerzając je - przykładowo podczas każdego z wywołanych funkcją pomiarów azymutu, jest on od razu publikowany na temacie \emph{tf}. Dodatkowo, w tej klasie obsłużony jest pomiar azymutu za pośrednictwem filtru Kalmana \cite{Kedzierski2016}. Również tutaj obsłużone jest publikowanie danych z odometrii i wykonywanych skanów na odpowiednich tematach, opisanych wcześniej w sekcji \ref{sec:ros-env} jak i również algorytm samodzielnej jazdy robota.

Klasa \emph{SerialConnection} służy do obsługi komunikacji interfejsu szeregowego konwertera USB-UART. Zawiera funkcje służące do nawiązywania połączenia, wysyłania komend i odbierania odpowiedzi od robota. Ponadto posiada uchwyt do klasy głównej, dzięki czemu wymieniane dane prezentuje zarówno w polu tekstowym w sekcji okna \emph{CONSOLE} jak i w zakładce \emph{raw output}.

Klasa \emph{TimerEmiter} jest wykorzystywana przy wykonywaniu ręcznych pomiarów podczas kalibracji magnetometru opisanej w rozdziale \ref{sec:mag-cal}.

\subsection{Jazda autonomiczna}
\label{sec:autonomous-drive}
W celu realizacji samodzielnej jazdy robot został wyposażony w autorski algorytm pozwalający na omijanie napotkanych przeszkód i poruszanie się wzdłuż ścian i podłużnych przeszkód. Możliwe było zastosowanie gotowego kodu programu, bądź implementację istniejących algorytmów w celu wykonania tego zadania, jednak z uwagi na edukacyjny charakter projektu autor postanowił opracować własne rozwiązanie. Operuje on na bardzo prostych zasadach - robot wykonuje kroki, pomiędzy którymi skanuje otoczenie i decyduje o podjętej akcji. Decyzja zapada na podstawie wykrycia przeszkód w wyznaczonych strefach. Ze względu na powiązanie z napisanym programem rysunek \ref{fig:autodrive-zones} przedstawia angielskie nazwy tychże stref. Ich kształt został wybrany ze względu na prostotę implementacji.
\begin{itemize}
    \item \emph{FRONT ZONE} (strefa F)
    \item \emph{LEFT ZONE 1} (strefa L1)
    \item \emph{LEFT ZONE 2} (strefa L2)
\end{itemize}

\begin{figure}[ht]
	\centering
		\includegraphics[width=1\linewidth]{rys/autodrive-zones.png}
	\caption{Strefy algorytmu jazdy autonomicznej}
	\label{fig:autodrive-zones}
\end{figure}

Należy zwrócić uwagę, że rysunek \ref{fig:autodrive-zones} ma charakter poglądowy i nie jest wykonany w skali. Platforma znajduje się tutaj w punkcie środkowym układu współrzędnych, rysunek przedstawia zakres kątów od 0° do 180° , liczonych od kierunku prawego przeciwnie do ruchu wskazówek zegara. W tej samej kolejności przedstawiane są dane zeskanowane przez robota.
\\
Wymiary stref zostały dobrane metodą prób i błędów, dostrajane do momentu w którym robot był w stanie samodzielnie okrążyć pokój bez wjeżdżania w przeszkody.
Wielkości kroków to kolejne z parametrów którymi można regulować jakość pracy algorytmu. Rysunek \ref{fig:autodrive-algorithm} prezentuje jego funkcjonowanie w oparciu o wymienione poniżej wartości.

\begin{itemize}
    \item zakres kątów obejmujących strefę \emph{F} to $\langle70^{\circ}, 110^{\circ}\rangle$
    \item zakres kątów obejmujących strefy \emph{L1} i \emph{L2} to $\langle140^{\circ}, 180^{\circ}\rangle$
    \item promień strefy \emph{F} wynosi 30 cm
    \item promień strefy \emph{L1} wynosi 50 cm
    \item strefa \emph{L2} jest wycinkiem zaczynającym się od promienia równego 70 cm, kończąca się na 90 cm
    \item mały krok jazdy do przodu wynosi 10 cm
    \item mały krok obrotu wynosi 10°
    \item duży krok obrotu wynosi 30°
\end{itemize}

\begin{figure}[ht]
	\centering
		\includegraphics[width=1\linewidth]{rys/autodrive-algorithm.pdf}
	\caption{Algorytm jazdy autonomicznej}
	\label{fig:autodrive-algorithm}
\end{figure}

\section{Firmware}
\label{sec:firmware}
Dzięki zastosowaniu mikrokontrolera jako jednostki sterującej mobilną platformą skanującą pobór energii elektrycznej jest bardzo małe (bez peryferiów pobiera prąd o wartości <51mA\cite{stm32-datasheet}). Nakłada to niestety ograniczenia związane z mocą obliczeniową urządzenia i dostępną pamięcią w której przechowywany jest program. 

Pierwszym kierunkiem w którym udał się autor były popularne dziś płytki Arduino, czego głównym powodem jest łatwość szybkiego prototypowania i szeroki wachlarz gotowych rozwiązań obsługujących różne sensory, serwomechanizmy, wyświetlacze i wiele innych. Płytka nie powinna być zbyt duża, dlatego na uwadze były mniejsze egzemplarze takie jak np. Arduino Nano. Jednak ze względu na niskie taktowanie procesora (16MHz) i niewiele pamięci Flash (32kB) na program wybrana została alternatywa - tzw. płytka ``blue pill``\cite{bluepill}. Jest to nieoficjalna płytka, podobna do Arduino. Można ją zaś programować w tym samym środowisku i wykorzystywać wiele (choć nie wszystkie) z bibliotek napisanych pod oficjalnie wspierane płytki. Jest tak dzięki zestawowi bibliotek STM32duino \cite{stm32duino-github} zapewniających kompatybilność z wcześniej wspomnianym środowiskiem. Do kompilacji i wgrania programu zostało wykorzystane kompatybilne z Arduino - PlatformIO IDE \cite{platformio}.
\\

Program działający na platformie wykonuje proste polecenia odebrane od aplikacji sterującej i odpowiada prostym potwierdzeniem, wartością lub listą wartości. 
Składnia prezentuje się następująco: \\

\emph{KOMENDA:[PARAMETR\_1][,PARAMETR\_2][,PARAMETR\_N]\#}\\

Każdy parametr oddzielony jest przecinkiem, w przypadku jego braku po komendzie od razu następuje znak \emph{\#} bez dwukropka.
Poniżej wylistowano wszystkie dostępne komendy wraz z parametrami:

\begin{enumerate}
    \item \emph{DRIVE} - ustaw zadaną prędkość na gąsienicach. Przyjmuje dwa parametry liczbowe oznaczające prędkość lewej i prawej gąsienicy. Zakres wartości obu parametrów to $\langle-90,90\rangle$
    \item \emph{ROTATE\_TOWER} - obróć wieżyczkę na żądaną pozycję. Przyjmuje jeden parametr liczbowy w zakresie $\langle0,180\rangle$.
    \item \emph{KILL} - odłącz sygnał sterujący od serwomechanizmów.
    \item \emph{PRINT} - pokaż tekst na wyświetlaczu. Przyjmuje jeden parametr tekstowy jakim jest tekst do wyświetlenia.
    \item \emph{BEEP} - wydaj serię dźwięków o zdefiniowanej liczbie i czasie trwania. Przyjmuje dwa parametry liczbowe - pierwszy oznacza czas trwania impulsu w milisekundach, drugi liczbę impulsów.
    \item \emph{GET\_MAG} - zwróć surowy pomiar z magnetometru. Zwraca dwa parametry, kolejno wartości pomiaru dla osi X i Y.
    \item \emph{GET\_AZIMUTH} - zwróc azymut w którym skierowany jest robot. Zwracana wartość wyrażona jest w stopniach.
    \item \emph{GET\_DISTANCE} - zmierz odległość od przeszkody. Zwraca wartość w centymetrach.
    \item \emph{GET\_TIME} - zwróć wartość czasu od uruchomienia robota. Wartość wyrażona jest w milisekundach.
    \item \emph{MOVE} - przemieść się o zadany dystans do przodu lub do tyłu. Przyjmuje jeden parametr jakim jest dystans w centymetrach.
    \item \emph{ROTATE\_TO} - obróć się na zadany azymut. Przyjmuje jeden parametr wyrażony w stopniach.
    \item \emph{ROTATE} - obróć się o kąt. Przyjmuje jeden parametr wyrażony w stopniach.
    \item \emph{SCAN} - skanuj otoczenie. Zwraca serię pomiarów dla każdego z $n$ kątów, gdzie $n\in{\langle0,180\rangle}$. Pomiary oddzielone są przecinkami i wyrażone w centymetrach.
    \item \emph{SET\_MAG\_CAL} - ustaw wartości do kalibracji magnetometru. Przyjmuje cztery parametry - ujemną wartość przesunięcia X, ujemną wartość przesunięcia Y, parametr $\theta$ i parametr $\sigma$ objaśnione dalej w rozdziale \ref{sec:mag-cal}. 
    \item \emph{GET\_MAG\_CAL} - pobierz wartości kalibracji magnetometru z robota. Zwracane parametry mają taką samą formę jak przyjmowane przez wyżej wymienione polecenie.
    \item \emph{RESET} - uruchom ponownie robota.
\end{enumerate}

\section{Budowa platformy}
Budowa robota wymaga zainwestowania pewnej ilości środków finansowych w materiały, zużycie prądu oraz potrzebne narzędzia. Do wykonania platformy skanującej potrzebne są takie akcesoria jak:
\begin{itemize}
    \item Drukarka 3D wraz z odpowiednim oprogramowaniem
    \item Akcesoria lutownicze - cyna, kalafonia, obcinak, ściągacz do izolacji
    \item Żywica epoksydowa, klej cyjanoakrylowy
\end{itemize}

Ze względów praktycznych spis części przedstawiony w tabeli \ref{tab:parts-list} uwzględnia jedynie cenę materiałów. 

\begin{table}[H]
    \caption{Spis części potrzebnych do budowy robota}
     \label{tab:parts-list}
    \centering
    \begin{tabular}{ |p{0.1\linewidth}|p{0.6\linewidth}|p{0.1\linewidth}| } \hline
	Liczba Sztuk & Nazwa & Cena [zł] \\ \hline \hline
    1 & Płytka ``blue pill`` STM32F103 \cite{part-list-1} & 14,61 \\ \hline
    2 & Moduł Bluetooth HC-05 \cite{part-list-2} & 35,90 \\ \hline
    1 & Wyświetlacz OLED \cite{part-list-3} & 26,90 \\ \hline
    2 & Przetwornica step-down \cite{part-list-4} & 7,80 \\ \hline
    1 & Sensor Lidar TF Luna \cite{part-list-5} & 89,00 \\ \hline
    1 & Filament DevilDesign PLA żółty \cite{part-list-6} & 79,99 \\ \hline
    1 & Filament DevilDesign TPU czarny \cite{part-list-7} & 69,99 \\ \hline
    2 & Ogniwo Litowo-Jonowe \cite{part-list-8} & 26,90 \\ \hline
    2 & Para konektorów XT30 \cite{part-list-9} & 2,39 \\ \hline
    1 & Ładowarka pakietów Litowo-Jonowych \cite{part-list-10} & 85,90 \\ \hline
    1 & Zasilacz do ładowarki pakietów \cite{part-list-11} & 25,90 \\ \hline
    1 & Serwomechanizm TowerPro MG-90S \cite{part-list-12} & 14,90 \\ \hline
    2 & Serwomechanizm TowerPro MG-995 \cite{part-list-13} & 21,89 \\ \hline
    1 & Przycisk wł/wył z podświetleniem \cite{part-list-14} & 33,34 \\ \hline
    1 & Płytka uniwersalna dwustronna \cite{part-list-15} & 3,90 \\ \hline
    1 & Rolka przewodu drucianego \cite{part-list-16} & 29,90 \\ \hline
    1 & Konwerter USB-UART \cite{part-list-17} & 23,50 \\ \hline
    1 & Brzęczyk z generatorem \cite{part-list-18} & 0,90 \\ \hline
    2 & Enkoder EC-11 \cite{part-list-19} & 3,90 \\ \hline \hline
    \multicolumn{2}{|p{0.7\linewidth}|}{SUMA:} & 696,29 \\ \hline
\end{tabular}
\end{table}

Płytka ``blue pill`` została wybrana ze względów zarówno ekonomicznych jak i praktycznych. Jest stosunkowo tania i posiada wystaczająco szybki procesor i dostateczny zestaw interfejsów do obsługi pozostałych komponentów.

Moduł Bluetoooth HC-05 został wykorzystany ze względu na swoją niską cenę i popularność. Jest niezawodny i prosty w konfiguracji. Autor wykorzystywał go do wielu innych projektów i nie miał wątpliwości że zastosowanie go również w niniejszym projekcie będzie odpowiednie.

Wyświetlacz OLED również jest modułem niedrogim, korzysta z popularnego sterownika \emph{SSD1306}. Jego zastosowaniem jest wyświetlanie wybranych parametrów podczas procesu \emph{debugowania}, czyli usuwania błędów z kodu programu.

Przetwornice typu \emph{step-down} pozwalają na regulację napięcia wyjściowego względem wejściowego, z akumulatora. Zastosowanie dwóch sztuk ma na celu separację zasilania serwomechanizmów od sensorów i płytki sterującej - po to, aby nie wprowadzać niepotrzebnych zakłóceń do elementów logicznych.

Marka filamentu stosowanego przy wydruku 3D nie ma większego znaczenia. Te przedstawione w spisie są subiektywną preferencją autora. Podobnie stosowane ogniwa Litowo-Jonowe, jednak ważne jest aby były w stanie zapewnić natężenie prądu powyżej 4 Amperów - ta wartość nie została konkretnie ustalona, jej dobór wynika z pewnych doświadczeń autora w podobnych projektach. Zgrubna zasada stosowana przy tym projekcie to zapewnienie dostępnego natężenia prądu znacznie większego niż suma poborów prądu elektrycznego poszczególnych komponentów (oddzielnie dla sekcji logicznej i serwomechanizmów). Przetwornica części logicznej została ustawiona na napięcie 5V, natomiast dla serwomechanizmów 6V dla zwiększenia momentu obrotowego.

Wybrana ładowarka wraz z kompatybilnym dla niej zasilaczem również nie jest jedyną możliwą do zastosowania - tutaj również czynnikiem decyzyjnym było doświadczenie autora, jak i również pewne względy ekonomiczne.

Serwomechanizm TowerPro MG-90S jest niedrogim i kompaktowym urządzeniem pozwalającym na obrót wieżyczki, zaś TowerPro MG-995 posiada odpowiedni moment obrotowy, jaki (drogą prób i błędów) okazał się wystarczający do poruszania platformy.

Przycisk załączający zasilanie posiada podświetlenie ze względów estetycznych. Natężenie prądu jakie jest w stanie przewodzić powinno spełniać takie same kryteria jak w przypadku przetwornic.

Płytka uniwersalna i przewód druciany posłuży połączeniu wszystkich elementów. W przypadku serwomechanizmów ze względu na większe natężenie prądu wykorzystano przewody do nich dołączone.

Konwerter USB-UART ułatwi procedurę połączenia platformy z aplikacją sterującą. Po podłączeniu go z jednym z modułów HC-05 i komputerem zostanie nawiązane połączenie między dwoma modułami Bluetooth niezależnie od ustawień komputera. Pozwoli to na proste oraz szybkie wznowienie połączenia po restarcie aplikacji. Konwerter po podłączeniu widoczny jest w systemie operacyjnym jako port komunikacji szeregowej (\emph{/dev/ttyUSBX} dla systemu GNU/Linux, gdzie X jest numerem każdorazowo przypisywanym do podłączonego urządzenia).

Brzęczyk z generatorem pozwala na wytwarzanie prostych komunikatów dźwiękowych. Jest kolejnym elementem przydatnym przy \emph{debugowaniu} kodu programu, ponadto w prosty sposób może sygnalizować np. gotowość robota do pracy.

Enkoder obrotowy EC-11 jest niedrogim urządzeniem mechanicznym, służącym do zliczania obrotów. Pomoże w implementacji nawigacji zliczeniowej.

\subsection{Budowa mechaniczna}
Dużą przeszkodą w nawigacji zliczeniowej jest kumulujący się błąd. Wynika on z czynników niemożliwych do zwalczenia w całości, które są naturalne w każdym fizycznym obiekcie. Do tych czynników można zaliczyć: 
\begin{enumerate}
    \item poślizg kół pojazdu
    \item bezwładność - brak możliwości niezwłocznego zatrzymania pojazdu w punkcie
    \item niedokładność urządzeń pomiarowych wynikającą z ich fizycznych właściwości, m. in. szumów i zakłóceń
\end{enumerate}

Do pierwszych dwóch wymienionych czynników bezpośrednio odwołuje się jedna z decyzji projektowych. W pojeździe zostanie zastosowany gąsienicowy układ bieżny. Zwiększenie powierzchni kontaktu z podłogą zapewni bardziej stabilny obrót i jazdę platformy. Pomoże również w szybszym jej zatrzymaniu. Do trzeciego punktu sam projekt mechaniczny nie ma żadnego odniesienia, ta kwestia zostanie omówiona w podrozdziale \ref{sec:kalman}.

Projekt został wykonany w programie Autodesk Inventor \cite{inventor}. Pliki projektu są dostępne w dodatku A \label{sec:disc-addon}. Rzuty projektu przedstawione są na rysunkach \ref{fig:view1}, \ref{fig:view2} i \ref{fig:view3}. Robot powstanie na drukarce 3D działającej w technologii FDM (ang. \emph{Fused Deposition Modeling}) z materiału PLA (ang. PolyLactic Acid).

\begin{figure}[H]
	\centering
		\includegraphics[width=0.6\linewidth]{rys/view1.png}
	\caption{Rzut główny platformy}
	\label{fig:view1}
\end{figure}

\begin{figure}[H]
	\centering
		\includegraphics[width=0.6\linewidth]{rys/view2.png}
	\caption{Rzut platformy z prawej strony}
	\label{fig:view2}
\end{figure}

\begin{figure}[H]
	\centering
		\includegraphics[width=0.6\linewidth]{rys/view3.png}
	\caption{Rzut platformy z góry}
	\label{fig:view3}
\end{figure}

Na rysunkach \ref{fig:view2} i \ref{fig:view3} uwidocznione są przekładnie zębate. Te znajdujące się na środku są przekładniami zapewniającymi napęd - połączono je z serwomechanizmami napędowymi. Z jednej strony następuje przełożenie w stosunku 1:1 na tylne koła. Bliżej przedniej części robota (po której znajduje się wyświetlacz) następuje przełożenie na koła zębate przymocowane do enkoderów obrotowych, z takim samym stosunkiem jak w poprzednim przypadku. Ma to na celu synchronizację położenia kół napędowych i enkoderów. Dzięki takiemu rozwiązaniu pośrednio mierzony jest obrót kół i możliwa jest implementacja nawigacji zliczeniowej.

Przedni panel zawiera wyświetlacz służący prezentacji danych przydatnych przy rozwijaniu oprogramowania i procedurze usuwania błędów z kodu poprzez wyświetlanie pożądanych wartości na ekranie. Podświetlany przycisk znajduje się po prawej stronie wyświetlacza i służy do załączania zasilania. 

Wieżyczka przedstawiona w rzucie izometrycznym na rysunku \ref{fig:tower} została zaprojektowana osobno. Sensor jest zamontowany w przesunięciu względem osi w celu częściowej redukcji jego martwej strefy. Powstał w ten sam sposób i z tego samego materiału co reszta platformy.

\begin{figure}[ht]
	\centering
		\includegraphics[width=0.6\linewidth]{rys/arm.png}
	\caption{Rzut izometryczny wieżyczki}
	\label{fig:tower}
\end{figure}

Gąsienica widoczna na rysunku \ref{fig:tracks} wykonana jest w innym materiale - elastycznym TPU (ang. \emph{Thermoplastic PolyUrethane}). Potrzebne były dwa egzemplarze - po jednym na stronę. Aby zniwelować poślizg względem kół a także przenieść napęd z tylnych na przednie, jej projekt posiada otwory wpasowujące się w wypustki na kołach. Dla redukcji poślizgu względem miękkich podłoży sama posiada wypustki na powierzchni zewnętrznej.

\begin{figure}[H]
	\centering
		\includegraphics[width=0.6\linewidth]{rys/tracks-final.png}
	\caption{Rzut izometryczny gąsienicy}
	\label{fig:tracks}
\end{figure}


\subsection{Budowa elektroniczna}

Elementy elektroniczne robota połączono bez użycia płytek drukowanych. Płytka z mikrokontrolerem została osadzona w płytce uniwersalnej i przylutowana za pomocą cyny. Wszelkie peryferia podłączono na stałe (przylutowano) bądź za pomocą złączy typu goldpin, o rozstawie 2,54mm. Dla czytelności schemat \ref{fig:electronic-schematic-simplified} przedstawia uproszczony rozkład połączeń sensorów z płytką sterującą ``blue pill`` oraz zastosowane interfejsy komunikacji.

\begin{figure}[ht]
	\centering
		\includegraphics[width=1\linewidth]{rys/electronic-schematic.png}
	\caption{Schemat peryferiów podłączonych do jednostki sterującej}
	\label{fig:electronic-schematic-simplified}
\end{figure}

Rozmieszczenie elementów w przestrzeni wewnątrz obudowy robota obrazuje rysunek \ref{fig:electronic-elements-placement}. Z racji, że sensor laserowy znajduje się na zewnątrz, przewody komunikacyjne zostały wyprowadzone przez otwór w obudowie widoczny na rysunku \ref{fig:lidar-placement}. 

\begin{figure}[ht]
	\centering
		\includegraphics[width=1\linewidth]{rys/elements-placement-photo.jpg}
	\caption{Lokalizacja elementów elektronicznych w robocie}
	\label{fig:electronic-elements-placement}
\end{figure}

\begin{figure}[ht]
	\centering
		\includegraphics[width=0.6\linewidth]{rys/tower-placement-photo.jpg}
	\caption{Przewody sygnałowe i zasilające sensora laserowego}
	\label{fig:lidar-placement}
\end{figure}
